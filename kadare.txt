1
Koka ne Stamboll, trupi ne Janine,
Te vrane. Ali Pasha, te grine.
Nje varr i vetem s’e nxinte dot lavdine,
Lavdine bashke me mizorine.
Midis dy kontinentesh gjere e gjate i shtrire,
Si nje mal ku era fryn e ulerin stuhia.
Zbardh mjeker e rralle si bora ne brinje,
Si mjegull te koka te rri Vasiliqia.
Trupi ne Evrope, koka ne Azi.
Gjymtyret po shqyejne te shekujve jorgane.
Dalin diku kembet, dore e ftohte qiri.
Ne te çara vitesh nxjerr tym llulle e gjate.
Koka ne Stamboll, trupi ne Janine,
Te shtrine Ali Pasha, te shtrine.


2
C’eshte ky vend keshtu, keto pllaja me bryme,
Me malet sup me sup e koke me koke perpjekur?
Ja qielli gri i larte, mes tij nje bubullime
Si e plagosur iken, nje shpelle te gjeje per te vdekur.
Hotelet jane larg dhe ne vazhdojme te ikim,
Nen boren qe floknajen e saj rrezon perqark
Thua se kodrat nisen per ne dasmen e Halilit,
Thua se brigjet kthejne nga vdekja e Mujit larg.
Gjithçka eshte madheshtore nen kete bore bashkuese,
Ne perzierjen e maleve dhe te njerezve epike,
Nen kete qiell te madh nga shkretetira pershkuar
Si nga qerre gjemonjese tragjedish antike.


3
Mbi ndertimi i amfiteatrit
Punetoret iken. Arkitekti
Veç mbeti vetem dhe veshtronte
Shkallet vigane te mermerta.
Edhe mendonte ai per dramat,
Qe atje do loznin me pese akte
S’e dinte ai se repertorin
Te shkurter do ta kish teatri.
S’e dinte qe permbi rrenojat
E tij, mbi madheshtoret shkalle
Me peshe te tmerrshme do rendonte
Ne t’ardhmen nje qytet i gjalle.
Qytet me rruge hamej, Baraka,
Ujera te zeza, dimra, ura
Te tille drame, si drame e tij,
Mbi supe shkallet s’mbajten kurre.
Dhe ish me madheshtorja drame
Kjo drame vigane mijera akteshe
Drame e rrugicave te ngushta
Dhe e shtepive njekateshe.
Qe kish te tille drame s’e dinte
Mermeri i koherave te hershme…
Tani ne shekuj do duronte
Mbi supe peshen e saj te tmerrshme.


4
Ai erdhi ne mbremje i pire
afer vatres u ul, u step.
Kasketa e vjeter, e nxire,
gazeta e dites ne  xhep.
Pse kihs pire nuk e tregoi
nena tha: “Ku ta dish!”
dikush vjershat e djalit te madh
ne gazete kritikuar kish.
Ne klub plot potere te tymte,
ne gazete i treguan nje vend
dikush i kish thene: “vate
dhe puna e djalit tend!”
Per vjershat e djalit s’kish pasur
te vecante interesim…
sonte ish here e pare
ne klubin e vogel plot tym.


5
O ju korba qe me hani,
Syt’e zez te mos m’i ngani!
Se kur nat’e zez’ te bjere,
Do vrapoj un’ porsi ere,
Atdheu ku me pret,
Tek deti buçet.
O ju korba qe me grini,
Syt’ e zez’ vetem m’i lini,
Se pa ta s’do gjej dot rruget
Ne te erret, net e muget,
Ku nena me pret,
Tek deti buçet.
O ju korba qe mi sosni,
Syt’e zez mos m’i groposni!
Se pa ta s’kam per te pare
Vajzen time, mall’n e pare,
Tek deti buçet
Dhe pret ajo, pret.
O ju korba, ate nate
Syt’e zez perse m’i late?
Drejt atdheut, n’erresire,
Ika detit,
Por te lidhur me zinxhire
Prap e gjeta.
O ju korba, pse s’mi nxoret
Syt’ e zz mua te gjorit?
Qe dot rrugen te mos gjeja
Rruge shkreten,
Se kish vdekur dhe neneja,
Ishte tretur.
O ju korba kur me soset,
Syt’e zez pse s’mi groposet?
Se kur shkoja kallamese,
Ndala kale,
Pashe vajzen e pabese
Me nje djale.


6
Bjeshket e Nemuna shtrihen para meje te pafundme
Te zhveshura dhe askete, perthyhen, ulen, kulmohen
Si dallge te ngurosura, qe vershuan nga nje mankth bojehiri
Me duket sikur midis tyre krisma po degjoj permbi honet
Jo. Ne ndergjegjen time fishkellejne maliheret e moçem
Plumbat neper kubete e shekujve jehojne ne largesi
Mbi kete zhveshje krenare njemije here permbys kam rene
Dhe njemije here nga vdekja jam ngritur perseri.
Kusha te gurta
Dritare te vogla,
Frengji te ngushta
Sikur kane picerruar syte nga kjo hapesire pambarim
Perse me sy kaq te vegjel e shikoje valle,
Boten e madhe, o vendi im?


7
Kalane e Tepelenes une e pashe:
E shkrete ish, bedenat pa njeri,
As roje, as shtiza; emri Ali Pashe,
Me nuk kumbon. Por heshtje. Qetesi.
Nuk pashe un’ as zjarre siper kullash,
As kuaj, as llambadha mbi xhami,
Por pashe tek libraria anes udhes
Si blinte ” Cajld Haroldin ” nje femi.


8
Copra imazhesh te botes se vjeter notojne ne ere
Pirgje keshtjellash, paragrafe te pergjakur
Kanunesh, lecka legjendash
Te grisura e te coptuara nga era e revolucionit
Vertiten e vertiten ne rrathe te medhenj,
Te padukshem.
Duke kerkuar nje qoshe te mbrojtur nga era ku te bien
Ulen ngadale mbi kokat tona. Ja gati po na prekin
Por ere e furishme i ngre perseri i vertit
Ne nje vorbul te tmerrshme. Revolucioni kurre nuk fle.


9
Dallget me rremuje pas bregut perplaseshin
ne rrinim te dy ne bulevard te Jaltes
dukej sikur deti na uronte lumturi diten e dasmes,
me sterkala,
ne vend te orizit,
duke na sperkatur.
Lumturi te shqetesuar na uronte deti.


10
Perballe detit Jon, ne fshatin Maki
Ate mbremje ndryshe qielli perflakej
Sheshet e fshatit qene mbushur me dele,
Zemer e poetit plot me kangjele.
Ne cdo kangjele te kalter, te bardhe,
Zemer e vet si kembore ai vari.
Ecnin kangjelet drejt tokes stergjyshore
Zgjonin hapesirat me tinguj kembore.
Me ne fund arriti t’atdheut brigje
E kalterta grigje, e cuditshmja grigje.


11
Dhe vjeshta i shkoi ‘fletët e saj’
i vërtit era, i perpjek
dimri si perandor kinez
ngjyrën e verdhë kudo e ndjek.
Dhe këto re qe tani vijnë
ndryshe nga retë e gjertanishme
të shkretat janë pa vetëtima
porsi djerina te mërzitshme.
Veçse nën to qyteti zien
me drita,zhurma dhe trafik
dhe flokët e tymta të uzinave
mbi supe i bien madhërisht.
Ja horizonti i bardhë i dimrit
përballë peisazhit që leviz
harxhon të fundmen vetëtimë
si reporteri të fundit blic.


12
Dhe vjeshta i shkoi ‘fletët e saj’
i vërtit era, i perpjek
dimri si perandor kinez
ngjyrën e verdhë kudo e ndjek.
Dhe këto re qe tani vijnë
ndryshe nga retë e gjertanishme
të shkretat janë pa vetëtima
porsi djerina te mërzitshme.
Veçse nën to qyteti zien
me drita,zhurma dhe trafik
dhe flokët e tymta të uzinave
mbi supe i bien madhërisht.
Ja horizonti i bardhë i dimrit
përballë peisazhit që leviz
harxhon të fundmen vetëtimë
si reporteri të fundit blic.


13
Hapat tona ne rrugicat e ngushta midis varreve
Zhurme e zhavorit pas thembrave tona
Si murmurima juaj e larget
C’beni more shoke. Qysh jini
Cajme midis murmurimes suaj. Zhurme e zhavorit rritet.
Toka e tere dridhet. Dallga e juaj na arrin.
Kemishat e bardha na sperkaten nga shatrivanet
E gjakut tek perulemi te veme kurorat.


14
Edhe kur kujtesa ime e lodhur
Ashtu si ato tramvajet e pasmesnatës
Vetëm në stacionet kryesore do të ndalojë,
Une ty s’do të harroj.
Do të kujtoj
Mbrëmjen e heshtur, të pafund të syve të tu,
Dënesën e mbytur, rrëzuar mbi supin tim
Si një dëborë e pashkundshme.
Ndarja erdhi
Po iki larg teje…
Asgjë e jashtëzakonshme,
Veç ndonjë nate
Gishtat e dikujt do të mpleksen në flokët e tu
Me të largëtit gishtat e mi, me kilometra të gjatë…


15
Ti e deshe kaq shume kete toke
Ne stervitje shpesh i aviteshe me te tmerrshmen shpejtesi
Nje dite
kaq shume
ne pikiate
iu afrove,
Sa ajo zgjati dotren dhe te mori ne gji.


16
Gjithe naten mbreme ra shi si me shtembe
Jashte toka rrenkonte sikur i merrnin frymen
Dridhej e mundohej ne nje ankth te rende
Mes mundimeve dukej se therriste “ndihme!”
Ne mengjes u ngritem
Kish qene erozioni
Si bishe ne qafe e kish kafshuar gjithe naten
E kish çare perms shqyer ne ije e brinje
Shkulur copa te tera, rrembyer ledhe e balte.
Veshtrova i ngrysur token e munduar
U perkula dhe preka trupin e saj te vrare
Per nje pellembe te kesaj toke te shtrenjte
Qellon qe jep jeten ne kufi ushtari.


17
Autobuzët urbanë nga periferitë
drejt qendrës mbi xhama bien brymën
vjeshta si luaneshë krifëverdhë
ruan ditët e fundit nga dimri.
Te vitrinat, tek xhamat e kafeve
kalimtarë të shumtë ka
në reflekset e flokëve të tua
një nuancë e kuqërremtë rà.
Pranë ditëve të tua të bardha,
kalova sot rastësisht
ti u trembe?…unë ujk nuk jam,
as dele nuk jam natyrisht.
Po ti eja andej të shkojmë
pa i përfillur fjalët e botës
ku nga avulli xhamat e kafeneve
ngjajne si pamje që s’janë në fokus
Në autobuzët urbanë eja
të kalojmë periferive me brymë,
të shohim se si vjeshta krifëverdhë
ruan ditët e fundit nga dimri.


18
Fusha shtrihet e erret tutje
druret nxijne tek-tuk si hajdute.
Diku larg vetetin, bie shi
Un’ tek udha kam dale edhe rri.
Druret nxijne tek tuk si hajdute,
sikur ruajn’ mos vish ti qe tutje.


19
Fusha te mbjella me koka veziresh e pashallaresh
Kontesh e kolonelesh
Era mbi to fishkellin.
Nje gjethe qe fluturon
Nje bisht kali
Puplat e nje shpendi
Shnderrohen papritur ne simbole, nishane e grada
Shkretimi i fushes ndolli fantazmat e vjetra,
Sa here ato ketu dimrin e zbriten ne mes te veres
Por guri pas pak do te mbije
Fantazmat perkohesisht do te zhduken
Gjersa pas korrjeve dhe shirave te para
Te shfaqen perseri.
Dhe perseri do te vertiten, duke kerkuar kokat perkatese
Te shqetesuara nga mosgjetja. Ku? Ku? Cfare?
Ankthi i tyre mbi fushen dimerore do te rrije pezull.


20
Kur në sulm hodhën turqit
Hordhitë e pambaruara,
Kështjellat e sintaksës
S’i muar, që s’i muar.
Në bedena poemash
Popullore mbetën
Kufoma divanesh e
Kufoma bejtesh.
Kur panë se gjuhës
S’i hodhën dot prangat,
Lëshuan drejt saj
Gjithfarë merimangash…
Në përçartje ta kthenin
Në delir në jerm,
Ishin vite të rënda,
Ishin shekuj plot helm.
Të të bënin ty, donin
Shqipëri memece,
Po ja erdhi Naimi,
Si yll mbi ty ecte.
Dorën e zbehtë
Mbi ballë të vuri,
Të të hiqte zjarrllëkun
Prej të sëmuri.
Dhe vdisnin pjesëzat,
Thaheshin merimangat,
Ndriste si perlat
Poezia e madhe.
Kjo gjuhë, që provoi
Akrepët e shkretëtirës,
Ç’do të thotë përçartje
E di, oh, e di mirë.
E di ç’do të thotë
Kllapi hermetizëm,
Qoftë e ardhur nga Roma,
Qoftë e ardhur nga Parisi.
Kjo gjuhë martire,
Lehonë e përjetshme
Që lindi mes dhimbjesh
Art të pavdekshëm.


21
Keneta me plaget e manaferrave ne skaje
zgjatet ne humbetiren gri
ketu vinte shpesh konti Ciano
me suiten luksoze tet tij.
Thone qe ndodhte qe mysafirit te ftuar
i shtinin pas shpine ne gjah
rreth e rrotull ne muzg ngadale fluturonin
klithmat e viktimes “Ah!”
Gjithcka ka mbytur harresa,
vec ujerat
qe skishin as goje as sy
ne forme manaferrash kane nxjerre anash
plaget e kuqe si deshmi.


22
Kataraktet kercenin teposhte,
si kuaj te bardhe, te vrullshem
plot jele shkume e ylberesh.
Por befas te buze e gremines
rane me kembet e para,
i thyen, oh, kembet e bardha.
Dhe vdiqen ne rrezen e shkembit…
tani ne syte e tyre te shuar,
i akullt, pasqyrohet qielli.